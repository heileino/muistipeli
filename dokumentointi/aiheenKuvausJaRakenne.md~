Aihe: muistipeli. Toteutetaan pelisovellus, joka auttaa testaamaan ja kehittämään käyttäjän muistia. Pelaamisen ideana on pelilaudalla olevien nurinpäin käännettyjen korttiparien löytäminen mahdollisimman pienellä yritysmäärällä. Pelaaja valitsee yhdellä yrityskerralla kaksi eri korttia. Mikäli valittujen korttien tunnukset ovat samanlaiset, poistetaan kortit pöydältä. Peli päättyy, kun pelipöydällä ei ole enää kortteja jäljellä. Pelilaudalla on 16 korttia, eli pelaajan on löydettävä kahdeksan paria. Peli on yksinpeli.

Käyttäjät: Pelaaja

Käyttäjän toiminnot:
	- uuden pelin käynnistäminen
	- ensimmäisen kortin valitseminen
	- toisen kortin valitseminen
	- pelin lopettaminen

Rakenteen kuvaus: Sovellus koostuu kolmesta pakkauksesta: logiikka, kayttoliittyma
ja main. Logiikka-pakkauksen keskeinen luokka on Pelimoottori-luokka, joka tarjoaa
palveluita käyttöliittymille. Sovelluksen rakenne on toteutettu niin, että
käyttöliittymillä on pääsy pelilogiikkaan ainoastaan Pelimoottori-luokan kautta.
Pelimoottori-luokka hyödyntää puolestaan luokkien LoytyneetKortit,
ParhaanTuloksenTilasto, Pelipoyta, ValittujenIndeksienSailio ja
Yritysmaaralaskuriluokan tarjoamia palveluja. Pelipöydällä on suora yhteys
Kortti-luokan tarjoamiin palveluihin. Kayttoliittymapakkauksessa on
GraafinenKayttoliittyma-luokka, joka hyödyntää Pelimoottori-luokan lisäksi samassa
pakkauksessa olevan Kuva-luokan palveluja. Main-pakkauksessa oleva main-luokka
käynnistää sovelluksen luomallaan GraafinenKayttoliittyma-oliolla.
